# Referaatti Eero-Veikko Laineen kandidaattityöstä: Johtaminen perinteisissä ja ketterissä ohjelmistoprojekteissa

Ohjelmistoprojektien johtaminen on kokenut suuren murroksen noin 2000-luvun vaihteesta
lähtien, jolloin ketterät ohjausmallit alkoivat nostaa päätään ja perinteisistä
ylhäältä ohjatuista malleista pitkälti luovuttiin.

Syynä tapahtuneeseen murrokseen oli, että perinteinen projektijohtaminen oli
kriisissä johtuen siitä, että useat ohjelmistoprojektit epäonnistuivat. Tämän johdosta
alettiin miettimään ja hyväksymään toimintatavan muutos suuntaan, jossa ylhäältä
johdetan vastuun sijaan, vastuu jaetaankin ketterän ohjelmistokehityksen periaatteiden
mukaisesti tiimille. Tämä muutos olisi varmasti tapahtunut jo aiemminkin, sillä
ketterät menetelmät olivat saavuttaneen laajaa suosiota jo aiemmin 90-luvun kuluessa,
mutta johdon ja erityisesti ostavassa roolissa toimivien asiakkaiden epäluulo
ketteriä käytäntöjä kohtaan hidasti näiden mallien leviämistä.

Vaikka ketterät menetelmät ovat muokanneet ohjelmistoprojektien toimitusmallia, ei
projektijohtamisesta täysin kaikissa yhteyksissä ole luovuttu. Johtaminen kuitenkin
ylipäänsä ohjelmistoalalla on siirtynyt autoritäärisestä ohjaavasta, valmentavaan,
tiimiä ja yksilöitä tukevaan sekä vastuunottoa rohkaisevaan malliin.

Ketterät menetelmät kuten Scrum korostavat jaettua vastuuta. Scrum masterin roolin
tarkoituksena ei ole toimia projektipäällikkönä, vaan toisaalta suojata tiimiä
ulkoa tulevalta haitalliselta paineelta ja toisaalta fasilitoida ja edesauttaa tiimiä
ja siinä toimivia yksilöitä tiimin tavoitteiden saavuttamiseen. Scrumin perusajatuksena
on itseohjautuva tiimi, joka jakaa yhteisen tavoitteen ja pystyy yhdessä parhaalla
mahdollisella tavalla jakamaan tehtävä keskenään sen tavoitteen saavuttamiseksi.
Käytännössä itseohjautuvuus ei aina synny luontevasti ja se vaatiikin tiimiltä
pitkää hiotumista ja vastuullisia tiimiläisiä. Parhaimmillaan kuitenkin aidosti
itseohjautuva tiimi on mahdollista saavuttaa ja sen eteen kannattaa siis ponnistella.

Muutosjohtajuus ei ole ketterän kehittämisen mukainen virallinen rooli, mutta
muutosjohtaja voidaan nähdä tiimin valmentajana tai esimerkiksi ketterien menetelmien
valmentajana ylipäänsä myös organisaation muilla tasoilla tai asiakkaan kanssa
työskenneltäessä. Muutosjohtajat voidaan nähdä potentiaalisina itseohjautuvaa tiimiä
tukevana tahona, joka ei kuitenkaan osallistu tiimin päivittäisen työn jakamiseen tai
ohjaamiseen.  
