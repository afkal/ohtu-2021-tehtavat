# Retrospektiivitekniikat

Retrospektiivien tai lyhyemmin "retrojen" tarkoituksena on tunnistaa prosessissa, työtavoissa, menetelmissä ym. päivittäisen työn ympärillä olevissa tekijöissä puutteita tai parannuskohteita.

Retrot ovat osa ketterään kehittämiseen ja leaniin liittyvää jatkuvan oppimisen periaatetta. Koska retrot ovat toistuva ja säännöllinen prosessi on hyvä toisaalta löytää tekniikoita, joilla saadaan tehokkaasti nostettua tiimistä keskeiset asiat keskusteluun ja toisaalta voi olla myös hyvä kokeilla välillä erilaisia uusia lähestymistapoja ja sitä kautta aktivoida mietintäprosessia ja keskustelua.

Retrojen läpivientiin on kehitetty monia erilaisia tekniikoita ja työkaluja. Yksi suosittu ja yleisesti käytössä oleva on "Glad, Sad, Mad". Nimensä mukaisesti tässä tekniikassa kerätään tiimin palaute näiden kolmen teeman alle. Glad ja Sad aiheet tyypillisesti liittyvät käynnissä olevaan sprinttiin ja Mad aiheen alle voidaan kerätä laajempia tiimiin vaikuttavia asioita.

Toinen hieman vastaava ja myös suosittu tekniikka on nimeltään "Start, Stop, Continue, More of, Less of Wheel". Tässä tekniikassa teemoja joiden alle kerätään palautetta on nimen mukaiset viisi teemaa. Tekniikan hyvä puoli on että se auttaa hahmottamaan ehkä edeltävää paremmin tekemisen ympärillä olevia hidasteita, mutta rohkaisee miettimään myös puutteita ja kehitysehdotuksia konkreettisemmin kuin Glad, Sad, Mad jaottelu.

Molemmissa tekniikoissa keskeistä on ideioiden kerääminen, niistä keskustelu sekä priorisointi toimenpiteiksi tyypillisesti esim. äänestämällä.
